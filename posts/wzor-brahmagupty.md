---
title: Wzór Brahmagupty
date: 2020-06-25
thumbnail: $P_\square = \sqrt{(p-a)(p-b)(p-c)(p-d)}$
---

Wzór Brahmagupty to wzór analogiczny do wzoru Herona, który pozwala obliczyć pole czworokąta wpisanego w okrąg.

## Wzór

Niech długości boków czworokąta wpisanego w okrąg wynoszą $$a, b, c, d$$. Najpierw liczymy zmienną pomocniczą $$p$$, która jest połową obwodu czworokąta.

$$
p = \frac{a+b+c+d}{2}
$$

Znając $$p$$, możemy policzyć pole czworokąta $$P_\square$$ z nastepującego wzoru:

$$
P_\square = \sqrt{(p-a)(p-b)(p-c)(p-d)}
$$

Różnicą między tym wzorem a wzorem Herona, oprócz dodatkowej zmiennej, jest brak $$p$$ w iloczynie pod pierwiastkiem.

## Uogólnienie

Istnieje uogólnienie wzoru Brahmagupty dla dowolnego czworokąta (niekoniecznie wpisanego w okrąg).

$$
P_\square = \sqrt{(p-a)(p-b)(p-c)(p-d) - abcd \cdot \cos^2\left(\frac{\alpha + \beta}{2}\right)}
$$

Kąty $$\alpha$$ i $$\beta$$ muszą być przeciwległe. W przypadku czworokątów wpisanych w okrąg suma przeciwległych kątów jest równa $$180^{\circ}$$, a $$\cos^2\left(\frac{180^{\circ}}{2}\right) = \cos^2\left(90^{\circ}\right) = 0$$, więc wzór redukuje się do prostszej postaci.
